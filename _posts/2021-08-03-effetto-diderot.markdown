---
author: salto.mentale
comments: true
date: 2021-08-03 14:28:19+00:00
excerpt:
  “Ero il padrone assoluto della mia vecchia vestaglia ma sono diventato lo
  schiavo di quella nuova … Fate attenzione alla contaminazione delle ricchezze improvvise.”
layout: post
slug: effetto-diderot
title: Effetto Diderot
wordpress_id: 501
categories:
  - Finanza personale
tags:
  - Lettere a mia figlia

image:
  path: /assets/media/Effetto-Diderot-Copertina.jpeg
  thumbnail: /assets/media/Effetto-Diderot-Copertina.jpeg
---

> “Ero il padrone assoluto della mia vecchia vestaglia ma sono diventato lo schiavo di quella nuova … Fate attenzione alla contaminazione delle ricchezze improvvise.”  
— Denis Diderot


![]({{site.baseurl}}/assets/media/Effetto-Diderot.png)

Bambina mia,

Voglio metterti in guardia contro un tranello della nostra mente.

Nel 1975 [Caterina la Grande](https://it.wikipedia.org/wiki/Caterina_II_di_Russia), imperatrice di Russia, fece dono a [Denis Diderot](https://it.wikipedia.org/wiki/Denis_Diderot), filosofo francese, di una bellissima e raffinatissima veste rossa.

Diderot non era benestante, quindi questa nuova veste era l’unico oggetto davvero raffinato che possedeva. Ne venne rapito: ogni altro oggetto nella sua modesta casa gli sembrava inadeguato. Finì così col sostituire tutti i suoi beni per renderli “in linea” con la nuova veste, indebitandosi e rendendosi infelice per le preoccupazioni economiche.

Diderot non è stato l’unico.

Questo tranello confonde molti di quelli che vincono alla lotteria: “Primo passo: [macchina sportiva](/stai-regalandoti-carbone/). Certo non posso parcheggiarla in strada: mi serve una villa con garage e vestiti chic. Mica posso fotografarla a Pero, profonda periferia di Milano: devo andare in posti da Instagram… Già che parliamo di foto, quella reflex da 5000€ farebbe risaltare le cromature della marmitta!”

E così finiscono i soldi e la libertà. Diventiamo schiavi delle cose che, in teoria, dovevano lavorare per noi e renderci felici.

### Vuoi sapere come difenderti?

Ti serve conoscere meglio il fenomeno. [Grant McCracken](https://en.wikipedia.org/wiki/Grant_McCracken), antropologo Canadese, ha capito che:

1. Tendiamo a volere oggetti con caratteristiche simili tra loro;
2. Quando un oggetto rompe l’equilibrio, ci sentiamo spinti a ripristinarlo.

L’effetto Diderot non coinvolge tutti i nostri beni in un solo colpo ma sottogruppi di oggetti in qualche modo affini. Ad esempio: papà ha comprato un nuovo monitor e subito si è sentito in dovere di prendere un supporto per il computer più elegante, dopo aver resistito a prendere proprio un nuovo computer. Ho subito l’effetto Diderot sulla mia scrivania, ma non ho sentito il bisogno di cambiare automobile o frigorifero, poiché nella mia testa non c’entrano nulla col monitor.

Ecco i consigli pratici:

- Prima di comprare qualcosa, chiediti a quale gruppo appartiene;
- Compra cose che sono omogenee con gli altri oggetti del gruppo;
- Se ti capita un oggetto non omogeneo ripristina subito l'equilibrio nel modo più economico, ad esempio vendendo o scambiando l'oggetto fuori luogo invece di sostituire tutti gli altri;
- Non abbassare la guardia, non sei più forte di Diderot!

Anche tu sarai vulnerabile. Non lasciarti manipolare dal consumo e non diventare schiava degli oggetti. Sarai molto più felice!

    Copertina by <a href="https://unsplash.com/@fprado?utm_source=unsplash&utm_medium=referral&utm_content=creditCopyText">Félix Prado</a> on <a href="https://unsplash.com/?utm_source=unsplash&utm_medium=referral&utm_content=creditCopyText">Unsplash</a>
