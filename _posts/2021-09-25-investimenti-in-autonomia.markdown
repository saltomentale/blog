---
author: SaltoMentale
comments: true
date: 2021-09-25 15:00:00+00:00
excerpt:
  Come costruire un portafoglio d'investimento in piena autonomia. Oggi fattibile
  in pochi minuti, se sai quello che fai.
layout: post
slug: investimenti-in-autonomia
title: Come costruire in 2 minuti un portafoglio di investimento da gestore professionale
wordpress_id: 661
categories:
  - Finanza personale
tags:
  - Ospiti

image:
  path: /assets/media/portafoglio-di-investimento-copertina.jpeg
  thumbnail: /assets/media/portafoglio-di-investimento-copertina.jpeg
---

Amici miei,

L’articolo che segue [è stato pubblicato dal blog Investire con buon senso](https://investireconbuonsenso.com/2020/01/27/come-costruire-in-2-minuti-un-portafoglio-di-investimento-da-gestore-professionale/) . Con la loro autorizzazione, ho pensato di proporvelo per dimostrare una cosa: **siamo tutti responsabili di gestire le nostre risorse finanziarie**, nessun consulente se ne prenderà realmente la responsabilità al posto nostro. Per fortuna, oggi abbiamo ottimi strumenti per farlo bene ed in piena autonomia.

_Per legge, vi ricordo che né io né investireconbuonsenso.com forniamo consigli finanziari, le informazioni che troverete sono solo a scopo informativo._

Ora, la parola ad Archeowealth!

---

![]({{ '/assets/media/tempo.jpg' | absolute_url }})Photo by [NeONBRAND](https://unsplash.com/@neonbrand?utm_source=unsplash&utm_medium=referral&utm_content=creditCopyText)

E’ possibile investire in autonomia i propri risparmi pur non avendo una preparazione approfondita di finanza ed economia? E’ possibile creare un portafoglio di investimento efficiente che offra risultati in linea con l’andamento dei mercati nel lungo periodo?

Certo che si può e nell’articolo di oggi vi spiego come è facile investire in modo semplice e poco costoso senza tralasciare la qualità: un paio di minuti ed il gioco è fatto.

Oggi ogni investitore ha davanti una grande opportunità: investire in strumenti finanziari a basso costo di gestione che offrono a tutti, in modo democratico, la possibilità di investire come i grandi gestori dei fondi di investimento.

Probabilmente il risultato finale di questo processo di investimento fai da te non sarà molto diverso da quello che otterranno i professionisti del settore, ma anche se i nostri soldi renderanno qualcosina di meno rispetto agli dei della finanza, il risparmio dei [costi di gestione](https://investireconbuonsenso.com/2015/03/09/1116/) renderanno il vostro investimento pari o addirittura superiore a quello dei gestori professionisti in termini di rendimento finale.

Attenzione però: il prodotto su cui andrete ad investire è la punta di una piramide, [la Piramide dell’Investitore](https://investireconbuonsenso.com/2015/01/17/la-piramide-dellinvestitore/).

L’esito finale dell’investimento e soprattutto il raggiungimento dei vostri obiettivi, trovano nella scelta del prodotto finanziario il gesto meno importante che dovrete compiere per investire con buon senso.

Questo semplice gesto, qualche click dal vostro home banking, sarà l’ultimo di un percorso di preparazione ben più lungo che richiede una più approfondita riflessione su obiettivi, situazione di vita, capacità di risparmio, propensione al rischio, definizione di [asset allocation](https://investireconbuonsenso.com/2017/03/23/e-se-lasset-allocation-fosse-una-dieta/) ed infine…scelta dei prodotti.

In tutto questo percorso un consulente finanziario può servire oppure no, dipende dal vostro grado di educazione finanziaria e dalla vostra voglia di accrescerla nel tempo. Più progredite meno vi servirà pagare qualcuno per investire i vostri soldi.

![]({{ '/assets/media/stones.jpg' | absolute_url }})Photo by [Brad West](https://unsplash.com/@mintchap?utm_source=unsplash&utm_medium=referral&utm_content=creditCopyText)

Archeowealth non ci avevi promesso che in 2 minuti puoi costruire un portafoglio di investimento probabilmente migliore di quello proposto dai gestori professionisti? Mantengo la promessa.

Ricordiamoci sempre che prima di approcciare qualsiasi forma di investimento dovremo preoccuparci di costituire un’adeguata [scorta di sicurezza](https://investireconbuonsenso.com/2016/07/22/la-ruota-di-scorta/) con denaro parcheggiato sotto forma di liquidità. Senza di essa non fate neanche partire il cronometro.

Andiamo avanti. Parto dal presupposto che avete già aperto un normalissimo conto corrente bancario ed un deposito titoli gestibile online, ed avete già deciso la vostra _asset allocation_, quindi sapete quanto investire in azioni e quanto in obbligazioni.

Ora sì che facciamo partire il cronometro.

![]({{ '/assets/media/chrono.jpg' | absolute_url }})Photo by [Stanislav Remnev](https://unsplash.com/@stan_remnev?utm_source=unsplash&utm_medium=referral&utm_content=creditCopyText)

1. Aprite il vostro home banking con user e password.
2. Andate nella sezione investimenti e fate una ricerca prodotto per Isin inserendo IE00BK5BQT80 e IE00BG47KH54.
3. Aprite il primo esito della ricerca che risulterà [Vanguard FTSE All World Ucits ETF](https://www.it.vanguard/professional/prodotti/it/detail/ETF/9679/Equity). Inserite l’importo di acquisto in Euro desiderato per ottenere la percentuale ideale di azioni che avete deciso di investire nei prossimi anni tenendo conto di tutti i fattori di cui sopra (la vostra asset allocation azionaria). Se lo state facendo in una giornata di borsa aperta fate click su “Acquista” e passate alla fase 4. Se siete in un momento di borsa chiusa inserite un ordine programmato di acquisto per il giorno successivo ed andate alla fase 4 (tempo impiegato 30 secondi).
4. Ripetete lo stesso esercizio della fase 3 ma con il secondo codice Isin che ho indicato. Dalla ricerca uscirà [Vanguard Global Aggregate Bond UCITS ETF Eur hedged](https://www.it.vanguard/professional/prodotti/it/detail/ETF/9443/Bond). Inserite l’importo di acquisto in Euro desiderato che corrisponderà alla percentuale di obbligazioni che avrete deciso di investire nei prossimi anni tenendo conto di tutti i fattori di cui sopra (la vostra asset allocation obbligazionaria). Se lo state facendo in una giornata di borsa aperta fate click su “Acquista” e passate alla fase 5. Se siete in un momento di borsa chiusa inserite un ordine programmato di acquisto per il giorno successivo ed andate alla fase 5 (tempo impiegato 30 secondi).
5. Controllate l’esecuzione degli ordini e chiudete il pc ( o lo smartphone)

Fatto! in 2 minuti avete costruito un super portafoglio di investimento: globale e con un costo complessivo annuo che oscillerà tra lo 0,11% e lo 0,21% del controvalore investito a seconda delle scelte di allocazione fatte.

Ho scelto due ETF di Vanguard ad accumulazione, in questo modo ogni dividendo e/o cedola incassato verrà reinvestito automaticamente facendo lavorare in modo eccellente il meccanismo della [capitalizzazione composta degli interessi.](https://investireconbuonsenso.com/2019/02/25/gli-scacchi-e-la-moltiplicazione-della-ricchezza/)

Ho scelto due ETF di Vanguard che investono a livello globale. Sull’azionario (FTSE All World) con un unico prodotto i vostri soldi saranno ripartiti su tutte le principali borse mondiali sviluppate ed emergenti.

Sull’obbligazionario (Global Aggregate Bond) con un unico prodotto i vostri soldi saranno ripartiti su tutte le principali categorie di obbligazioni mondiali con l’accortezza di coprire il [rischio di cambio](https://investireconbuonsenso.com/2017/01/10/chiariamo-meglio-cosa-intendiamo-per-costo-di-copertura-del-rischio-cambio/). Governativi, corporate, finanziari ed emergenti.

![]({{ '/assets/media/terra.jpg' | absolute_url }})Photo by [Elena Mozhvilo](https://unsplash.com/@miracleday?utm_source=unsplash&utm_medium=referral&utm_content=creditCopyText)

L’unica attività extra che dovrete compiere nel corso degli anni sarà ribilanciare, se necessario, ciò che ha guadagnato tanto (vendendo) a favore di ciò che ha guadagnato meno (acquistando). La miglior strategia di gestione del rischio che esiste al mondo vi porterà via al massimo altri 2 minuti all’anno.

Se invece dovrete ridurre il rischio, riducendo la percentuale azionaria, potrete vendere un pezzettino di ETF azionario a favore di quello obbligazionario. Ad esempio man mano che vi avvicinate all’obiettivo o semplicemente perché avete necessità di ridurre i rischi per eventi della vita che accadono e basta.

> Aggiornamento: oggi esistono prodotti che si ri-bilanciano da soli, ad esempio i [Vanguard LifeStrategy](https://investireconbuonsenso.com/2020/12/28/vanguard-lifestrategy-la-recensione-di-investire-con-buon-senso/), disponibili da gennaio 2021. In tal caso basta 1 solo prodotto, molto economico, per avere un eccellente portafoglio d’investimento.


Qualcuno mi criticherà dicendo che è cattiva [educazione finanziaria](https://investireconbuonsenso.com/2019/02/03/aggiornamento-di-educazione-ed-autodifesa-finanziaria/) spingere i risparmiatori ad investire con il fai da te. No signori mi dispiace.

E’ cattiva educazione spingere i risparmiatori su singole azioni o obbligazioni o fondi tematici o fondi con strategie strambe da stregone del ventunesimo secolo, senza una adeguata e ragionata diversificazione. In tanti anni di questo blog abbiamo dimostrato come investire è molto più semplice di quello che ci raccontano e soprattutto dipende tanto dalla nostra personalità prima che dall’andamento dei mercati finanziari.

Quello che abbiamo visto è l’apoteosi della [diversificazione](https://investireconbuonsenso.com/2016/03/31/diversificare-significa/) per le due asset class principali, azionaria ed obbligazionaria. Il difficile è comprendere bene quanti ingredienti mettere di uno piuttosto che dell’altro nel piatto del nostro investimento.

Vi ho detto (e dimostrato) che in 2 minuti potete creare un portafoglio globale, bilanciato, efficiente e poco costoso.

_Ogni lettore deve considerarsi responsabile per i rischi dei propri investimenti e per l’uso che fa delle informazioni contenute in queste pagine. I consigli proposti hanno come unico scopo quello di fornire informazioni. Non sono, quindi, un’offerta o un invito a comprare o a vendere titoli._

    Copertina by <a href="https://unsplash.com/@martenbjork?utm_source=unsplash&utm_medium=referral&utm_content=creditCopyText">Marten Bjork</a> on <a href="https://unsplash.com/?utm_source=unsplash&utm_medium=referral&utm_content=creditCopyText">Unsplash</a>
