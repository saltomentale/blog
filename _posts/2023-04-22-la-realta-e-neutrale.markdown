---
author: SaltoMentale
comments: true
date: 2023-04-22 05:55:39+00:00
excerpt: La realtà è neutrale. Non è buona né cattiva. Non è giusta né ingiusta.
layout: post
slug: la-realta-e-neutrale
title: La realtà è neutrale
wordpress_id: 1673
categories:
  - La realtà spiegata
tags:
  - Lettere a mia figlia

image:
  path: /assets/media/Copertina0.jpg
  thumbnail: /assets/media/Copertina0.jpg
---

Figlia mia,

La realtà è neutrale.

Non è buona né cattiva. Non è giusta né ingiusta. Non è mai sbagliata.

La realtà è neutrale, se ne infischia di te.

In realtà nasci, ricevi sensazioni, esegui azioni e poi muori.

![](/assets/media/La-realtà-è-neutrale-sensazioni-ed-azioni.png)

Nascere è neutrale. Alla realtà non interessa se nasci sana o malata, o che tu nasca del tutto. Le sensazioni a cui ti espone sono neutrali, il gusto dolce del gelato non è migliore né peggiore del dolore di una ferita. La tua morte non è né un bene né un male.

La realtà è neutrale, sei tu a giudicarla.

![](/assets/media/La-realtà-è-neutrale-sensazioni-ed-azioni-–-1.png)

Tu decidi se qualcosa è _buono_ o _cattivo_ sulla base dei tuoi modelli mentali, delle tue idee, della tua educazione e del contesto sociale in cui sei immersa.

Lo stesso evento ha interpretazioni molto diverse a seconda di chi lo guarda. Lo stesso fatto, reale e neutrale, puoi interpretarlo in un modo o nell’altro, in modo positivo o negativo.

Giusto ed ingiusto sono solo costrutti umani.

La realtà è neutrale.

Puoi accettarla, esserne incuriosita, esplorarla, capire come funziona. Ti divertirai nel processo e sarai sempre più efficace, riuscirai ad alterarla e ti renderai felice.

Oppure puoi arrabbiartici contro, pretendere che faccia a modo tuo, battere i piedi per terra ed aspettarti che lei cambi per _farti felice_.

La cosa sarà importante solo per te, non per la realtà.

La realtà è neutrale.

## Approfondimenti

- [Messaggio per un’aquila che si crede un pollo](https://amzn.to/43V6Dsz)
- [Joe Rogan Experience with Naval Ravikant](https://www.youtube.com/watch?v=3qHkcs3kG44&pp=ygUoSm9lIFJvZ2FuIEV4cGVyaWVuY2Ugd2l0aCBOYXZhbCBSYXZpa2FudA%3D%3D)
- [Il paesaggio morale di Sam Harris](https://amzn.to/43McyA6)
