---
author: SaltoMentale
comments: true
date: 2022-07-29 14:55:00+00:00
excerpt:
  Vale la pena di guidare in modo “sportivo”, rischiando anche un pericoloso
  incidente?
layout: post
slug: guida-sportiva-per-pirla-qualunque
title: Guida sportiva per pirla qualunque
wordpress_id: 1406
categories:
  - Analisi di tutti i giorni

image:
  path: /assets/media/Guida-sportiva-per-pirla-qualunque-Copertina.jpeg
  thumbnail: /assets/media/Guida-sportiva-per-pirla-qualunque-Copertina.jpeg
---

Portavo mia figlia in ospedale. Arrivati alla rotonda, un tir ci passò davanti.

Rischio il sorpasso o ingoio il rospo fino a destinazione?  
Più in generale, vale la pena guidare in modo “sportivo”?  
Se sì, in quali situazioni?

Proviamo a rispondere nel modo più analitico possibile.

> ? Se hai dubbi o hai dati aggiuntivi, scrivili nei commenti!  
?‍? Nell’articolo trovi dei calcolatori per fare le simulazioni coi dati che preferisci.


## I vantaggi della guida sportiva

Con un figlio a bordo non si guida in modo spericolato, punto e basta. Analizziamo uno scenario più interessante.

Possiamo fare le nostre valutazioni calcolando il [valore atteso](https://it.wikipedia.org/wiki/Valore_atteso), dato dal prodotto tra il valore che perdiamo e la probabilità di perderlo, e capire se conviene guidare in modo sportivo o meno.

Ecco lo scenario.

Siamo soli in auto, in ritardo ad un appuntamento per un contratto da **10’000€**.  
Se arriviamo in ritardo c’è il **10%** di probabilità di perdere il contratto.

![Guida sportiva - Uomo in ritardo che corre](/assets/media/Guida-sportiva-Uomo-in-ritardo-che-corre.jpg)Oh no, la puntata di Beautiful è durata più del previsto! Foto di [Andy Beales](https://unsplash.com/@andybeales?utm_source=unsplash&utm_medium=referral&utm_content=creditCopyText).

Fare un **sorpasso avventato in curva** e **guidare in modo sportivo per 10 minuti** con la strada libera ci permetterebbe di arrivare in perfetto orario.

Il valore che rischiamo di perdere è quanto ci rimane in tasca, al netto di costi e tasse, di quei 10’000€ di contratto.

Assumiamo che i profitti siano il 40% del ricavo: 4’000€.  
Su questi dobbiamo pagare le tasse, diciamo 30%. Rimangono 2’800€.

Il valore atteso sarà quindi: 2’800€ \* 10% = 280€.

**Sorpassare e guidare in modo avventato vale, in questo caso, 280€**.

È tanto o è poco? Vediamo i costi e confrontiamo.

## I costi della guida pericolosa

Guidare in modo aggressivo comporta sempre dei costi.

Se tutto va liscio avremo solo un [maggior consumo di carburante ed usura del veicolo](https://www.fueleconomy.gov/feg/driveHabits.jsp), stimabili attorno al 25% del costo di gestione dell’automobile, [già molto salato](https://autocosts.info/it).

Spicci, nella nostra situazione. Ma se non andasse tutto liscio?

![Guida pericolosa - Immagine lampeggiante polizia](/assets/media/Guida-pericolosa-Immagine-lampeggiante-polizia.jpg)Proprio quello che non volevi vedere: gli ultras del Bologna calcio! Foto di [Scott Rodgerson](https://unsplash.com/@scottrodgerson?utm_source=unsplash&utm_medium=referral&utm_content=creditCopyText).

### Multa per guida spericolata

Un sorpasso può costare caro.

Superando il limite di velocità, col divieto di sorpasso, le curve e la necessità di invadere l’altra corsia per effettuare la manovra, una sanzione plausibile sarebbe di **1000€ e sospensione della patente da 1 a 3 mesi**.

[Qui il menù delle sanzioni possibili](https://portalepatente.it/sanzione-divieto-di-sorpasso/).

Patente sospesa significa non poter lavorare, infrangere ancora la legge e guidare senza patente (no, dai…) oppure affidarci ad un autista. Il costo minimo sarà di qualche migliaio di euro.

Assumiamo 5000€ totali.

La presenza di pattuglie nella zona è rara: 1% di probabilità di essere colti in fragrante o segnalati.

Il valore atteso, quindi, è:  
1% x 5000€ = **50€**.

Ma è chiaro che la multa è il minore dei mali, tu stai già pensando ad altro.

![Guida spericolata - Macchina incidentata](/assets/media/Guida-spericolata-Macchina-incidentata.jpg)Non ho bevuto, stavo solo andando per funghi! Foto di [Tobias Tullius](https://unsplash.com/@tobiastu?utm_source=unsplash&utm_medium=referral&utm_content=creditCopyText).

### Incidenti con colpa

Certo si tratta di un’eventualità molto rara… O forse no? Quanto è probabile?

Proviamo a stimarlo in modo grossolano dai [dati ISTAT del 2019](https://www.istat.it/it/archivio/245757).  
Ci sono stati 241’384 feriti in incidenti stradali.  
Su una [popolazione di 59’816’673](https://it.wikipedia.org/wiki/Demografia_d'Italia#Dati_grezzi) persone.  
Si tratta di un’incidenza dello 0,4% circa!

**4 persone su 1000 sono state ferite in incidenti stradali nel 2019!?**

Parliamo di feriti, purtroppo ISTAT non fornisce dati su tutti gli incidenti minori.

Gli incidenti con feriti sono stati 172’183. Quindi avremmo circa lo 0,3% di probabilità di fare un incidente stradale con feriti nell’arco di un anno.

Con la nostra guida spericolata, stimiamo un **rischio d’incidente dello 0,5%** nel nostro tragitto. Grossolano ma sensato, a mio parere.

Quantifichiamo ora le conseguenze di un incidente stradale:

1. **Multa.** Abbiamo violato il codice della strada. Dopo l’incidente interverranno le forze dell’ordine per le verifiche e ci verrà fatta una contravvenzione. _5000€_.
2. **Danni alla nostra auto.** Era una bella macchina, ora è da rottamare. Se avevamo una polizza Kasko pagheremo una franchigia. Altrimenti ci abbiamo appena rimesso il valore del mezzo. _Da 500€ a 25’000€_.
3. **Responsabilità civile.** L’assicurazione RCA copre i danni a cose o persone che abbiamo causato. Tuttavia ci sono dei massimali ed in alcune situazioni l’assicuratore potrebbe rivalersi su di noi. _Da 0€ a… milioni di €_.
4. **Responsabilità penale.** Se l’abbiamo davvero fatta grossa ed abbiamo provocato ferite gravi o la morte di qualcuno rischiamo da 2 a 7 anni di carcere. In ogni caso ci toccano avvocati dalle ricche parcelle e tanto stress. _Da 10’000€ a… milioni di €_.
5. **Infortunio.** Facile che avremo rimediato qualche osso rotto o qualche danno a lungo termine. Ci aspettano spese sanitarie, fastidi ed assenze dal lavoro. _dai 20’000€ in su_.

Fin qui i costi potenziali di un incidente vanno dai 5’000€ in caso di piccoli danni fino ai milioni di euro, in caso di responsabilità penale o gravi infortuni. Prendiamo una cifra sensata da usare come riferimento: 50’000€.

Valore atteso: 50’000€ x 0,5% = 250€.

Puoi giocare un po’ con questi dati, ho inserito quelli visti finora nel calcolatore qui sotto. Quando avrai finito, **assicurati di leggere l’ultima sezione**, perché potrebbe cambiare le tue conclusioni.

# Guida sportiva: vale la pena?

### Benefici

        Valore perso (€)







        Probabilità perdita (%)









#### Multa

        Ammontare (€)







        Probabilità (%)








#### Incidente

        Probabilità (%)







        Costo multa (€)







        Danni auto (€)







        Responsabilità civile (€)







        Responsabilità penale (€)







        Infortunio (€)




    	ANALIZZA












## Risultato

Valore atteso guida spericolata: ???

Valore atteso guida fluida: ???

Fatto?

Ormai sai dove sto andando a parare, ma facciamolo in modo originale: parliamo di _giochi probabilistici ripetuti_. Cominciamo da uno molto famoso.

### Roulette russa

Un tipo losco ti passa una rivoltella da 6 colpi. Nel tamburo c’è un solo proiettile.  
Ti darà 100 milioni di euro se avrai il coraggio di puntartela alla testa e premere il grilletto.

Che cosa fai?

In un caso su 6 ci lasciamo le penne, ma in 5 su 6 diventeremo ricchi e [finanziariamente liberi](/liberta-finanziaria/). Non è una scelta semplice.

Qualsiasi sia la tua scelta in quella situazione, c’è solo una cosa che nessuno farebbe mai: **ripetere il gioco più volte**. Prima o poi ci andrà male ed avremo perso la testa… letteralmente.

Uno stile di guida aggressivo mette in gioco la nostra vita e quella degli altri. Lo facciamo spesso per due spicci, perché ne siamo abituati o perché ci sentiamo nervosi.

Ne vale la pena? No. Ma se vuoi farti due simulazioni di quanto rischi con questa roulette russa, ecco a te un altro calcolatore.

# Roulette russa

        Probabilità di perdere (%)







        Ripetizioni




    	ANALIZZA












## Risultato

Probabilità di perdere almeno una volta: ???

## Verdetto

Vale la pena rischiare la propria vita per arrivare qualche minuto prima?  
Quale somma dovresti ricevere in cambio?  
Stai tentando la sorte ripetutamente?

Solo tu puoi tirare le somme.

> ? Nei commenti: hai mai guidato in modo pericoloso? Come avremmo potuto evitarlo, sia come società che come individui?


## Approfondimenti

- [Giocati dal caso](https://amzn.to/3yIvvF7), di Nassim Nicholas Taleb, è uno dei libri più interessanti per capire l’effetto di eventi casuali nella vita ed in finanza.
- [Imparare a rischiare](https://amzn.to/3c8qTAu) di Gerd Gigerenzer, è un eccellente saggio sulla natura del rischio, su come possiamo valutarlo e prendere decisioni migliori. Se ti sei mai chiesto se sottoporti ad uno screening mammografico o alla prostata questo libro fa per te, assieme a [Quando i numeri ingannano](https://amzn.to/3O7bfmk), dello stesso autore, un poco più difficile da reperire.
- Se vuoi tagliare la testa al toro e fare una scelta coraggiosa, Linda Maggiori ha scritto il libro che fa per te: [Vivo senza auto](https://amzn.to/3Q9FUkh). Una guida ad uno stile di vita diverso e fattibile, seppure in Italia ancora troppo ostacolato. La nostra famiglia sta meditando di fare il salto, seppure in un borgo come il nostro la cosa sia complessa.

  Copertina di <a href="https://unsplash.com/es/@nicolaspeyrol?utm_source=unsplash&utm_medium=referral&utm_content=creditCopyText">Nicolas Peyrol</a>.
