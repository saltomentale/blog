---
author: SaltoMentale
comments: true
date: 2021-11-27 13:20:00+00:00
excerpt:
  Così come un oggetto che si muove nello spazio, la vita delle persone è soggetta
  a forze che ne deviano la traiettoria.
layout: post
slug: fermare-auto-in-corsa
title: Fermare un’auto in corsa
wordpress_id: 845
categories:
  - La realtà spiegata
tags:
  - Lettere a mia figlia

image:
  path: /assets/media/Fermare-auto-in-corsa-Copertina.jpeg
  thumbnail: /assets/media/Fermare-auto-in-corsa-Copertina.jpeg
---

Figlia mia,

L’universo è governato da una serie di [leggi di conservazione](https://it.wikipedia.org/wiki/Legge_di_conservazione) secondo le quali lo stato di un sistema rimane invariato nel tempo finché non vi sono interferenze.

Che mi sono fumato? È solo che pensavo che anche noi siamo sottoposti alla stessa legge e la parabola della nostra vita rimane stabile ed invariata finché qualcosa non interviene a cambiarla. Ma facciamo un passo indietro.

### Fermare un’auto in corsa

Un’auto che corre sulla strada è sottoposta a diverse forze. Eccone uno schema:

![]({{ '/assets/media/Fermare-unauto-in-corsa.png' | relative_url }})

Possiamo fermare l’auto in modo controllato tramite l’attrito, regolandolo tramite i freni che agiscono sulle ruote e rallentano il veicolo.

Se l’auto venisse lanciata nello spazio, non sarebbe sottoposta ad alcun attrito nè propulsione ed il suo moto rimarrebbe stabile, sempre alla stessa velocità e nella stessa direzione. Campi gravitazionali o oggetti vaganti potrebbero deviarne la rotta o addirittura fermarla di malo modo distruggendola.

![]({{ '/assets/media/see-the-tesla-roadster-in-space-from-all-angles.jpeg' | relative_url }})Non ditemi che non avete sentito di [questa cosa qui](https://www.ilpost.it/2018/02/08/orbita-tesla-roadster-spazio/). (Immagine di SpaceX)

Come ti dicevo, per gli esseri umani vale lo stesso principio. Eccone gli effetti:

![]({{ '/assets/media/Fermare-unauto-in-corsa-–-1.png' | relative_url }})

Le forze che ci spingono in certe direzioni sono a volte subdole, come il [contesto sociale](/il-giusto-lo-sbagliato-ed-il-contesto-sociale/), le [abitudini](/decisioni-e-abitudini/) o le aspettative, mentre altre volte sono più esplicite, come nel caso di incentivi materiali.

Cose belle come una relazione importante, la nascita di un figlio o le [lezioni di persone amorevoli](/lezioni-nonni/) possono modificare la nostra traiettoria, o può farlo un incidente, un trauma o il renderci conto di qualcosa dopo una lunga meditazione, quello che qui chiamiamo [salto mentale](/cose-un-salto-mentale/).

Senza queste influenze seguiremo la stessa strada che abbiamo percorso fino a poco fa, qualunque essa sia. Alcune cose poi saranno così repentine e grandi da lasciarti qualche brutta ammaccatura se non riuscirai ad evitarle per tempo, un po’ come un sasso che, centrando il tuo veicolo, ti fa cambiare carreggiata.

### Morale

Figlia mia, navigare la tua esistenza sarà un poco come guidare un’auto: puoi cambiare rotta agendo consapevolmente per evitare i traumi prevedibili o cogliere occasioni in cui speri. Se non farai nulla rimarrai dove sei finché non saranno i casi della vita a deviare la tua rotta, e potrebbero farlo in maniera brusca e sgradevole.

Il bello è che, come nelle auto, puoi sempre migliorare i sistemi sotto il tuo controllo per rendere le tue azioni più efficaci; ci vuole lavoro, ma ne vale la pena.

Bene, anche questo delirio è stato scritto. Tempo di cambiarti il pannolino. Di nuovo :)

---

Caro lettore,  
Nella nostra vita c'è stato un importante cambio di rotta qualche settimana fa: è nata nostra figlia. Spero che capirai se non sarò molto puntuale nel pubblicare nuovi articoli nei prossimi mesi; e se non capirai, francamente, me ne infischio :)

    Copertina by <a href="https://unsplash.com/@glen_rushton?utm_source=unsplash&utm_medium=referral&utm_content=creditCopyText">Glen Rushton</a>.
