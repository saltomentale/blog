---
author: salto.mentale
comments: true
date: 2021-07-18 14:37:00+00:00
excerpt:
  Pochi principi sono sufficienti per gestire meglio le nostre finanze. Li
  spiego a mia figlia.
layout: post
slug: come-gestire-le-finanze
title: Come gestire le finanze in meno di 450 parole
wordpress_id: 443
categories:
  - Finanza personale
tags:
  - In estrema sintesi
  - Lettere a mia figlia

image:
  path: /assets/media/Come-gestire-le-finanze-in-meno-di-500-parole-Copertina.jpeg
  thumbnail: /assets/media/Come-gestire-le-finanze-in-meno-di-500-parole-Copertina.jpeg
---

> Pochi principi sono sufficienti per gestire meglio le nostre finanze. Li spiego a mia figlia.


![](/assets/media/Come-gestire-le-finanze-in-meno-di-500-parole.png)

Figlia mia,

Quando sarai grande, dovrai affrontare la questione soldi. Non temere: ti basta fare bene poche cose e sarai sulla strada giusta.

### Poche scelte chiave

Ci sono una manciata di scelte che effettuerai in momenti cruciali della tua vita e che avranno un grande impatto sulle tue finanze.

Le scelte principali che ti aspettano, sotto il profilo finanziario, sono:

- **Matrimonio**: Le finanze fanno parte della vita matrimoniale, se deciderai di intraprenderla. Non trascuratele basandovi sulle illusioni di Hollywood.
- **Casa**: sceglila secondo i tuoi bisogni, non la casa da sogno. Nel dubbio affitta, non è uno spreco.
- **Lavoro**: non considerare solo lo stipendio ma anche i costi che dovrai sostenere per fare quel lavoro. Non aver paura di cambiare se serve.
- **Auto**: Evitale il più possibile, sono pericolose, inquinano e costano tantissimo.
- **Momenti sensibili**: in alcuni momenti speciali sarai facile preda delle emozioni e di venditori senza scrupoli. Prepara un piano per affrontarli prima che capitino.

### Sane abitudini

Quelle poche situazioni di cui ti ho parlato [saranno intervallate da anni di routine](/decisioni-e-abitudini/) in cui le piccole scelte di ogni giorno saranno automatiche. Abitudini sane fanno ogni giorno una piccola differenza che negli anni diventa enorme.

Ecco le abitudini finanziarie più importanti:

- **Acquista solo quando ne hai bisogno**: non perché te lo ha suggerito una pubblicità. Soddisfare i bisogni va bene, farsi manipolare no. Tutti siamo manipolabili, quindi evita di esporti alle pubblicità, ad esempio [evitando TV e social](/televisione-quanto-costa-davvero/).
- **Chi fa da se fa per tre**: ogni volta che deleghi un compito dovrai pagare tasse, pensione e rischi imprenditoriali di colui che lo farà al posto tuo. Valuta se puoi _cortocircuitare il sistema_ facendo da te o se delegare è giustificato. Ricorda che puoi sempre fare da te, solo che a volte non conviene.
- **Le cose lavorano per te, non viceversa**: non diventare schiava degli oggetti, fai si che ogni tuo oggetto abbia uno scopo e ti serva bene. Lo stesso vale per i soldi, falli lavorare investendoli.
- **I vizi ti rammolliscono**: non tollerarli, non temere a dire di no a chi te li propone e non sentirti arrogante se te lo fanno pesare. A cedere son buoni tutti, a uscirne son capaci in pochi.
- **Imita gli umili**: non prendere ad esempio i più ricchi nelle abitudini di consumo, piuttosto cerca di sfidare i più umili per frugalità e tempra. Sarai più felice e più forte.

E così anche oggi papà ha finito di predicare. Possiamo andare a mangiare i biscotti.

    Copertina by <a href="https://unsplash.com/@firmbee?utm_source=unsplash&utm_medium=referral&utm_content=creditCopyText">Firmbee.com</a> on <a href="https://unsplash.com/?utm_source=unsplash&utm_medium=referral&utm_content=creditCopyText">Unsplash</a>
