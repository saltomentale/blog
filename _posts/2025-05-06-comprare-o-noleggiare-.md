---
author: Calt
layout: post
comments: true

date: 2025-01-06 03:00:00:00+00:00  
slug: comprare-o-noleggiare-
excerpt: Questo è il dilemma e 25 è la risposta.

title: "Comprare o noleggiare?"

categories:
  - Finanza personale
  
image:
  path: /assets/media/comprare-o-noleggiare_cover.jpg
  thumbnail: /assets/media/comprare-o-noleggiare_cover.jpg
  caption: "Photo by <a href=\"https://unsplash.com/@antonmentii?utm_content=creditCopyText&utm_medium=referral&utm_source=unsplash\">ANTON MENTII</a>"
---

Stavo pensando di cambiare auto, sostituendo la nostra gloriosa Panda. Magari con una Fiat Qubo... Mi sto imborghesendo!

Ma ha senso finanziariamente?

Per capirlo, devo prima quantificare il valore aggiunto. Un buon modo è stimare quanto sarei disposto a pagare per noleggiare i benefici extra di una Qubo rispetto alla Panda, che si riducono sostanzialmente a:

Aria condizionata: 100€ all'anno (utile per quei 2-3 viaggi lunghi d'estate)

Bagagliaio più grande: 100€ all'anno (molto comodo in campeggio)

Motore migliore: 50€ all'anno

Sono cifre soggettive, come sempre, quindi prendetele con le pinze. Comunque, il beneficio totale lo stimo in circa 250€ annui.

E qui entra in gioco il numero magico: 25.

Ovvero 1 diviso il 4%. Sì, proprio quel 4% del [Safe Withdrawal Rate]({{ 'si-puo-smettere-di-lavorare-prima-della-pensione' | relative_url }}) — un riferimento prudente che mi piace.

In pratica: se un oggetto mi genera 100€ di valore all'anno, il prezzo massimo per acquistarlo (invece di noleggiarlo o farne a meno) è 100€ × 25 = 2500€. Se costa di più, meglio lasciar perdere o trovare alternative. Se costa meno e dura abbastanza... conviene comprarlo.

Non è una strategia perfetta, ma nemmeno perdersi in mille pippe lo è. E funziona abbastanza bene.

Nel mio caso, per la Qubo, devo cercarne una con chilometraggio e condizioni comparabili alla Panda che costi meno di 250€ × 25 = 6.250€.

Direi che è fattibile. Potrei iniziare a dare un’occhiata in giro.