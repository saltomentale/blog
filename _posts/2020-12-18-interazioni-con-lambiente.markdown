---
author: salto.mentale
comments: true
date: 2020-12-18 08:36:50+00:00
excerpt:
  "Come tutti gli esseri viventi, siamo molto influenzati dall’ambiente in
  cui viviamo.

  Come tutti gli esseri viventi, abbiamo un impatto sull’ambiente in cui viviamo.

  Come nessun altro essere vivente, siamo consapevoli di tale interazione."
layout: post
slug: interazioni-con-lambiente
title: Interazioni con l’ambiente
wordpress_id: 68
categories:
  - La realtà spiegata

image:
  path: /assets/media/Interazioni-con-lambiente-featured-1.jpg
  thumbnail: /assets/media/Interazioni-con-lambiente-featured-1.jpg
---

> Come tutti gli esseri viventi, siamo molto influenzati dall’ambiente in cui viviamo.
> Come tutti gli esseri viventi, abbiamo un impatto sull’ambiente in cui viviamo.
> Come nessun altro essere vivente, siamo consapevoli di tale interazione.

![Interazioni con l’ambiente]({{ '/assets/media/Interazioni-con-lambiente.png' | absolute_url }})

Perché questa consapevolezza è importante?

L’ambiente ha un enorme impatto su di noi, sia a livello fisico che mentale. Eppure gran parte di noi non sfrutta questa arma. Se, invece di farci largo a colpi di forza di volontà, sfruttassimo la nostra intelligenza per manipolare l’ambiente che ci circonda per renderlo più consono ai nostri obiettivi potremmo ottenere effetti migliori e duraturi.

A differenza di altri animali, noi siamo in grado di adattare l’ambiente che ci circonda alle nostre necessità e obiettivi anche di lungo periodo. Dal punto di vista individuale, possiamo sfruttare questa capacità per crearci nuove abitudini positive o per eliminarne di negative.

### Come perdere peso e mangiare sano?

Ipotizziamo che vogliate perdere peso, ma proprio non ci riuscite. Siete motivati, senza dubbio, ma dopo la prima settimana cedete malamente, [la vostra forza di volontà non è sufficiente](/decisioni-e-abitudini/). Nulla di sbagliato in ciò, è così per chiunque. Datele una mano!

Se il vostro obiettivo è /diventare persone che mangiano sano/, allora create un ambiente adeguato per quel tipo di persona. Snack golosi? Non li trovereste certo in casa di qualcuno che mangia sano: rimpiazzatelo con un cesto di frutta. Frigo in disordine e pieno di robaccia? Nessun salutista lo avrebbe, che si riempia di verdure!

Potete minimizzare la forza di volontà richiesta se lavorate sull’ambiente, magari quando la vostra energia e motivazione sono ai massimi livelli. E quando sarete stanchi, dopo una lunga giornata di lavoro e tanto stress l’unica cosa a cui potrete cedere sarà un’arancia. Se vorrete un Mars dovrete andare a prenderlo al supermercato, e chi ne ha voglia? Vedete come è facile cambiare le proprie abitudini se cambiate prima in modo radicale l’ambiente?

---

Questo meccanismo vale per mille altre cose, non c’è bisogno che ve le indichi tutte. Ponetevi solo queste domande:

> Dov’è che faccio una enorme fatica a rigar dritto? Posso manipolare l’ambiente in maniera tale da facilitarmi il compito?


Buon cambiamento.
