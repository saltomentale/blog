---
author: Calt
layout: post
comments: true

date: 2024-09-10 10:10:59:00+00:00  
slug: 1093-sport-economici-da-iniziare-oggi
excerpt: "Lo sport costa tanto o è una leggenda? Che alternative hai?"

title: "1093 sport economici da iniziare oggi"

categories:
  - Finanza personale
  
image:
  path: /assets/media/1093-sport-economici-da-iniziare-oggi_cover.jpg
  thumbnail: /assets/media/1093-sport-economici-da-iniziare-oggi_cover.jpg
  caption: "Photo by <a href=\"https://unsplash.com/@andreicastanha?utm_content=creditCopyText&utm_medium=referral&utm_source=unsplash\">Andrei J Castanha"
---

Ah, quanto costa fare sport!

- 120€ al mese per andare in palestra.
- Migliaia di euro per una buona mountain bike.
- Decine di migliaia di euro per l'equitazione o le corse di go kart.

Siamo tutti in sintonia se dico che fare sport è bello ed importante, ma vale certe cifre? Quanto ha senso spendere e come risparmiare? Bene, oggi, dopo aver analizzato come fare [vacanze quasi gratis]({{ 'vacanze-economiche-ma-che-dico-gratis' | relative_url }}) passiamo a trovare gli sport più economici. Sport che puoi iniziare oggi stesso, qualsiasi sia la stagione ed il tuo portafoglio.

## Cosa significa sport?

Il primo passo per risolvere un problema è capirlo. Nel nostro caso dobbiamo decidere **che cosa significa sport**. Partiamo dalla Treccani:

> Attività intesa a **sviluppare le capacità fisiche e insieme psichiche**, e il complesso degli esercizi e delle manifestazioni, soprattutto agonistiche, in cui tale attività si realizza, praticati nel **rispetto di regole** codificate da appositi enti, sia per spirito competitivo, sia per divertimento, senza quindi il carattere di necessità, di obbligo, proprio di ogni attività lavorativa.

Chiariamo anche cosa significa **agonismo**:

> Particolare **impegno** di un atleta o di una squadra durante lo svolgimento di una gara; spirito combattivo, di emulazione: una gara combattuta con grande agonismo.

Ok, direi che possiamo escludere le attività professionali: se l'obiettivo è vincere le gare più prestigiose e mantenersi con tale attività, questo non è l'articolo giusto. 

Parliamo invece di sfida psico-fisica da svolgersi con grande impegno e seguendo delle regole ben definite. Ti piace come definizione? Allora continuiamo.

Cosa ci serve per poter svolgere un'attività di questo tipo? La sfida e la competizione possono essere contro gli altri ma anche contro noi stessi. Potrebbero esserci utili dei compagni di squadra e degli avversari, ma potremmo bastare anche noi soli.

Le regole potrebbero essere comuni e decise da un ente internazionale, come la FIFA per il calcio, oppure potrebbero essere scelte da noi stessi per noi stessi, purché siano chiare, stabili e stimolanti.

L'attrezzatura necessaria dipende dalle regole.

Insomma, tutto molto ampio e libero. Abbiamo talmente tanto spazio di manovra che mi sembra semplice trovare un po' di sport interessanti, divertenti, stimolanti ed assolutamente fichi ad un costo irrisorio. Vai di carrellata.

## Sport economici x tutti i gusti

### WoodyBuilding
All'appassionato di bodybuilding che ritiene una necessità l'abbonamento con personal trainer da 2000€ annui propongo le sfide del boscaiolo. Invece della sala pesi prendi un bel paio di guanti da lavoro pesanti in pelle da 10€, un paio di scarpe vecchie e te ne vai nei boschi a ripulirli, sollevare tronchi decine di volte, fare Tyson squats sulle rocce con il carico sulla schiena. Magari ti pagano pure, chissà. Unica regola: devi arrivare a casa dolorante e fare gli esercizi con attenzione e cura per sviluppare bene la tua muscolatura. Se ti serve motivazione puoi scaricarti la sigla del [Benny Hill Show](https://www.youtube.com/watch?v=Gpc5_3B5xdk) e metterla in loop. O Eminem, purché non alzi i costi.

Alternativa decisamente meno gagliarda sarebbe farsi una palestrina domestica, magari usata. Un po' di pesi, una panca e poco altro bastano a farti il fisico top. Occhio alle emorroidi, just saying.

### Klunking
A chi cerca l'adrenalina delle MTB e sogna la enduro da 10'000€ in carbonio (cacata) con ammortizzatori avanti, dietro e di lato, abs, doppio airbag e magari pure elettrica così hai più tempo ed energie per le discese consiglio invece il [Klunking](https://www.bikemag.com/news/klunking-first-mountain-bikes) e [l'underbiking](https://www.youtube.com/watch?v=2JlvPy-xarA): ci si diverte da matti, adrenalina a mille anche sui sentieri più banali. 50€ di bicicletta, un minimo di fai da te e pedalare. Perfetto anche per il ciclismo da strada, solo che invece di fare 80km ad uscita ne fate 40 con la stessa fatica! I miracoli della tecnologia.

Il principio è semplice: se cerchi la sfida e l'adrenalina puoi ottenerla o aumentando la difficoltà del percorso oppure riducendo la capacità della tua attrezzatura. Puoi applicarlo a vari sport: nell'arrampicata vai con scarpe da tennis e le mani sporche di tonno in scatola ed ogni parete sarà una [Dura](https://www.youtube.com/watch?v=V1P97VVt6_k), risparmi in viaggi ed attrezzatura (magari le corde ed i moschettoni prendili comunque buoni oppure passa al bouldering). Nello sci prendi qualcosa di obsoleto e super economico. Nel motociclismo vai a fare i giri col [Ciao](https://www.youtube.com/watch?v=DLGVUxzzgQ8) carico di bottiglie di Lambrusco così hai pure il baricentro sminchiato e non dimenticare di andare in piega da duro. 

Insomma, hai capito l'antifona. Che poi vuoi mettere il godimento di superare il tipo che compensa lo scarso allenamento con la super bici sul tuo cancello scassato? O fare un passaggio in parete con le tennis? O... bersi il Lambrusco dopo un giro col Ciao? Epico.

### Mongol Rally
Infine per l'appassionato di motori, una sfida epica che fa girare la testa a chiunque la racconti è il [Mongol Rally](https://www.theadventurists.com/mongol-rally/): 10'000km di rally attraverso il mondo in auto minuscole e scassate da comprare con meno di 500€ e riparare da sè. Una sfida che vi terrà impegnati per anni! 

## Fare sport con poco

Se l'obiettivo è fare sport lo si può fare con poco.

Ma se l'obiettivo è competere con gli altri, che sia il collega o alle olimpiadi e magari farlo nel totale comfort di quello che propone il mercato, allora non esistono limiti di spesa. 

Il tuo progredire in una disciplina non dipende da quanto ci spendi. Non è un giochino pay to win per cellulari. La super bici elettrica da enduro non ti renderà più capace di fare una discesa tecnica rispetto ad una MTB degli anni '90; così come le super scarpe da calcio non ti renderanno Maradona.

Non puoi comprare il migliorarti nella disciplina, che poi è l'essenza di qualsiasi sport. Quello lo si fa solo col sudore, che non costa nulla salvo una gran fatica.



