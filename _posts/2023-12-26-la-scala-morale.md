---
author: Calt
layout: post
comments: true

date: 2023-12-26 10:10:37:00+00:00  
slug: la-scala-morale
excerpt: Quello che è giusto o sbagliato è, in buona parte, determinato dal contesto sociale in cui viviamo.

title: "La scala morale"

categories:
  - Contesto sociale
  
image:
  path: /assets/media/la-scala-morale_cover.jpg
  thumbnail: /assets/media/la-scala-morale_cover.jpg
---

Quello che è giusto o sbagliato è, in buona parte, determinato dal contesto sociale in cui viviamo. Ci muoviamo, come individui, in un intorno di quello che la società, in media, ritiene corretto.

Evolve la società ed evolve la scala morale.

Un tempo la schiavitù era alla base di praticamente tutti i grossi imperi.

Il maltrattamento di un cane in Italia è inaccettabile solo da poco.

Non molto tempo fa i vegani erano considerati strambi fanatici.

Domani l'allevamento intensivo potrebbe, con ragione, venir considerato una barbarie disumana.

A seconda del periodo e del luogo si sono perseguitati ebrei, musulmani o cristiani. E pure tutti gli altri.

Una cosa rimane costante: il grosso delle persone aderisce ai valori della società che li circonda, senza farsi poi troppe domande. 

Solo raramente ci si allontana davvero dalla media. Col senno di poi li chiamiamo santi, o diavoli.

Morale: la morale è grossomodo relativa, finché non troveremo un modo scientifico per misurare il bene ed il male. A quel punto, probabilmente, litigheremo tanto e quanto prima, ma almeno sapremo chi ha ragione.