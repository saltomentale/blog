---
author: salto.mentale
comments: true
date: 2020-12-10 16:03:00+00:00
excerpt: Chiunque può sbagliare, ma nessuno, se non è uno sciocco, persevera nell’errore.
layout: post
slug: la-natura-dellerrore-salto-mentale
title: La natura dell’errore
wordpress_id: 47
categories:
  - La realtà spiegata

image:
  path: /assets/media/La-natura-dellerrore.-featured-1.jpg
  thumbnail: /assets/media/La-natura-dellerrore.-featured-1.jpg
---

> Chiunque può sbagliare, ma nessuno, se non è uno sciocco, persevera nell’errore.
> — Marco Tullio Cicerone

![La natura dell’errore - Concetto](/assets/media/La-natura-dellerrore-1.png)

Saper individuare e correggere gli errori è una delle facoltà più importanti su cui possiamo lavorare. La mentalità propensa alla crescita che ne deriva ci permette di migliorarci continuamente e di avere un impatto sempre più grande man mano che miglioriamo.

Per poter adottare l’atteggiamento giusto dobbiamo meditare la natura dell’errore e vederlo per quello che è, non abbandonarci ai luoghi comuni, alle emozioni o ai giudizi facili. Ecco il cambiamento che dobbiamo operare nella nostra consapevolezza per poter fare il salto mentale:

### Convinzioni iniziali

Chi sbaglia è un incompetente lavativo. Sbagliare è un crimine, bisogna vergognarsene ed è indice di stupidità. Quando scopro un mio errore il minimo che posso fare è sentirmi mortificato e imbarazzato.

### Correzioni

- Quando scopro un errore questo è ormai già fatto. Mentre ero in errore non mi sono accorto di nulla. Lo scoprirlo o meno non cambia il fatto che ho sbagliato.
- Tutti sbagliano. Chi è saggio celebra la scoperta dell’errore in quanto occasione di miglioramento.
- Se associo un rinforzo negativo (punizione e vergogna) all’accorgermi di un errore, non vorrò più scoprirne alcuno. Avrò un atteggiamento difensivo.
- Non commetto errori perché mi manca la motivazione o l’impegno. Io per primo ne vengo danneggiato, perché dovrei volerli commettere?

### Convinzioni finali

L’errore è qualcosa di naturale, non ha senso umiliare o punire le persone quando li commettono. Quando mi accorgo di averne commesso uno devo essere solo determinato e contento dell’opportunità: da quel punto in poi posso correggerlo e far sì che non si ripeta, mentre prima di scoprirlo ero cieco.

### Conseguenze

Posso vivere con serenità gli errori e lavorare con efficacia per correggerli. Vorrò assicurarmi che il sistema educativo prepari i bambini ed i giovani ad individuare ed affrontare gli errori come un’occasione, invece di farli sentire umiliati o punirli. Avremo una mentalità orientata alla crescita invece che alla difesa delle nostre azioni. Non ci sentiremo attaccati dai suggerimenti altrui e saremo più pronti a recepirli. Allo stesso modo ci sentiremo a nostro agio a consigliare e correggere gli altri.

Ogni errore individuato sarà una occasione preziosa per migliorarci.

### Collegamenti

- [La mappa non è il territorio](/la-mappa-non-e-il-territorio/)
