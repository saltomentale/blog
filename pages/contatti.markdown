---
author: SaltoMentale
comments: false
date: 2021-11-11 09:19:53+00:00
layout: page
slug: contatti
title: Chi scrive
wordpress_id: 788
---

Ciao, sono Calt, è un piacere averti qui.

Di me ho poco da dirti, solo che ho il pallino di capire ciò che influenza il nostro comportamento. Voglio capire perché mangiamo troppo e non facciamo esercizio, perché spendiamo tempo sufficiente ad ottenere una laurea facendo fare i bisogni al cane, perché acquistiamo auto troppo costose pagandole a rate, perché viviamo per lavorare anche quando odiamo il nostro lavoro.

Insomma, voglio capire la vita attraverso le nostre esperienze quotidiane.

Questo blog è il posto in cui condivido quello che scopro. Troverai contenuti sugli argomenti più disparati, dalla coerenza del nostro comportamento alla finanza. A volte lo faccio tramite lettere destinate a mia figlia o a qualche amico. Di solito pubblico un articolo a settimana, ma non prometto nulla.


## Da dove cominciare

Potresti fare la faccia dura da Steven Seagal, andare sulla pagina [Argomenti]({{ 'categories' | relative_url }}) e leggerti ogni articolo per tema. Ancora più hardcore, potresti partire dal [primo articolo]({{ 'la-mappa-non-e-il-territorio' | relative_url }}) e leggere tutto scrollando coi link a fondo pagina.

Per aiutarti, però, cercherò di riassumere la mia filosofia qui di seguito.

Penso che il lavoro sia parte della natura umana, qualcosa di bello e desiderabile. Intendo il lavoro per una missione in cui crediamo, in cui siamo bravi, otteniamo buoni risultati e ci permette di vivere bene. Il lavoro buono è un bisogno innato dell'essere umano, necessario alla sua salute. Il problema è che per la nostra società, [il lavoro è un bisogno malsano]({{ 'bisogno-di-lavorare' | relative_url }}): se non sei ricco e non lavori, muori di fame. Sei costretto a fare cose sgradevoli, per arricchire persone che non rispetti, consapevole di fare del male a qualcuno. Ecco perché il movimento per [l'indipendenza finanziaria]({{ 'indipendenza-finanziaria' | relative_url }} ) e [smettere di lavorare prima della pensione]({{ 'si-puo-smettere-di-lavorare-prima-della-pensione' | relative_url }} ) hanno così successo: perché il lavoro che siamo costretti a fare non ci piace.

Penso che molte persone potrebbero liberarsi e permettersi di fare un lavoro gratificante in un [arco di tempo tutto sommato ragionevole]({{ 'guida-indipendenza-finanziaria' | relative_url }}). So che urterò qualcuno, ma per riuscirci bisogna rinunciare allo spendere le nostre risorse come dei cretini. Viviamo [nell'era più ricca della storia umana]({{ 'la-formula-per-la-ricchezza' | relative_url }}), possiamo [soddisfare i nostri bisogni reali con poco]({{ 'risparmiare-senza-fatica' | relative_url }}) ed [ottenere molto di più]({{ 'ottenere-di-piu' | relative_url }}) lavorando con criterio e [senza eccessi]({{ 'non-voglio-lavorare-troppo' | relative_url }}). 

Penso che non sia una questione di [buona volontà]({{ 'forza-di-volonta' | relative_url }}), bensì di consapevolezza e strategia. Per vivere bene non ha senso sacrificarsi, ma aprire gli occhi. Se capisci [come gira il mondo]({{ 'ricchi-sfondati' | relative_url }}) e [come gira la tua mente]({{ 'adattamento-edonistico' | relative_url }}), quanto è vulnerabile a [certe dinamiche sociali]({{ 'il-costo-dello-status' | relative_url }}) o [psicologiche]({{ 'effetto-diderot' | relative_url }}), hai le chiavi per essere felice con poche risorse. Non è necessario essere milionari. [Le cose da fare sono poche]({{ 'come-gestire-le-finanze' | relative_url }}).

Penso che ogni esperienza possa insegnare molto, se guardata con occhi curiosi e razionali. Eppure [certe scelte rimangono difficili]({{ 'quanto-costa-lavorare' | relative_url }}) e [sbagliare è umano]({{ 'la-natura-dellerrore-salto-mentale' | relative_url }}). Non è grave, dagli errori s'impara, purché [non ci si nasconda]({{ 'tatismo' | relative_url }}) e li si affronti con onestà.

Penso che si possa migliorare molto lavorando [sulle nostre abitudini]({{ 'cambiare-abitudini-in-modo-semplice' | relative_url }}) ed il nostro ambiente. Cambiare piccole cose in modo consistente porta a [grandi risultati]({{ 'televisione-quanto-costa-davvero' | relative_url }}). La cosa difficile è notare quello che va cambiato ed avere il coraggio e la lucidità per farlo. È anche una [questione di coerenza]({{ 'misurare-la-coerenza' | relative_url }}).


## Come seguire il blog

Il modo migliore per restare aggiornato è iscriverti al [feed RSS](https://saltomentale.it/feed/index.xml). 

Gli articoli vengono pubblicati in automatico anche su [Twitter](https://twitter.com/SaltomentaleIt) e [Facebook](https://www.facebook.com/people/SaltoMentale/100083943617490/).

## Altri miei progetti

Quelli di cui vado più orgoglioso sono:

- [Your Financial Fallacies](https://financialfallacies.com/){:target="_blank"}. Una raccolta delle illusioni, sciocchezze e bislaccherie finanziarie più comuni. Pubblico una nuova fallacia a settimana.
- [Habituator](https://habituator.app/){:target="_blank"}: un tracker d'abitudini per iOS. App nativa, pensata, progettata, disegnata, programmata e commercializzata da me. Che fatica. Puoi usarla gratis però, con pochi limiti.

## Come contattarmi

Via email: [saltomentale@gmail.com](mailto:saltomentale@gmail.com). 

